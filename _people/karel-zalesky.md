---
uid: karel.zalesky
name:     Ing. Karel Zaleský     		# běžně používáné jméno
category:                 		# kategorie: rp, praha, vary, hradec, jmk, senat
- priz
img: people/karel-zalesky.jpg           # 165 x 220
description: nezávislý kandidát ve volbách do Zastupitelstva města Opavy # kratký popis, max 160 znaků

ordpriz: 9
---
Karel Záleský (* nar. 28. 10. 1972) je opavský patriot, hybatel spolkového života, dobrovolník.
Po studiu na Mendelově gymnáziu v Opavě a Vysokém učení technickém – fakultě stavební v Brně spojil svou profesní kariéru s projektováním, dozorováním a vedením staveb. Jeho dosavadní portfolio obsahuje cca 300 projektů a staveb v Česku i v zahraničí. Věnuje se otázkám vlivu architektury na kvalitu života obyvatel, udržitelnému rozvoji měst a obcí, dopravní infrastruktuře a ochraně životního prostředí. Podporuje jakoukoliv iniciativu, která povede ke zlepšení kvality života obyvatel, zejména pak ovzduší, jehož kvalita ani v Opavě není dobrá. Chce se dožít doby, kdy se zde i v zimě bude moci  zhluboka nadechnout a nechce čekat dlouho.

Ve svém volném čase působí jako aktivní sportovec, rozhodčí a trenér. V 6 letech se naučil hrát šachy, čímž začal rozvíjet své analytické a strategické myšlení. V 7 letech vstoupil do TJ Slezan Opava, která je dodnes jedním z největších spolků zaměřených na tělovýchovu a sport v Opavě. V šachu se postupně vypracoval až k titulu kandidáta mistra. Reprezentuje Opavu v ligových soutěžích a své znalosti a zkušenosti předává dál dětem a mládeži, které učí poznávat tajemství a zákonitosti královské hry. Od roku 2010 je rovněž předsedou TJ Slezan Opava, která v současnosti sdružuje 11 sportovních oddílů a má přes 900 členů. Když je příležitost, rád si zahraje s přáteli nohejbal či volejbal. Má rád přírodu, turistiku, cestování a společnost dobrých lidí.

Dosud se politicky neangažoval, protože se dle jeho slov v Opavě nikdy nepodařilo sestavit skupinu profesně a lidsky zajímavých lidí, se kterými by neměl problém do takového projektu vstoupit. Má rád své město Opavu a protože sleduje, že se město dlouhodobě nerozvíjí tak, jak by mohlo, rozhodl se na místní úrovni zapojit a kandidovat jako nezávislý kandidát ve skupině slušných lidí, opavských patriotů, sdružených pod vlajkou České pirátské strany.


